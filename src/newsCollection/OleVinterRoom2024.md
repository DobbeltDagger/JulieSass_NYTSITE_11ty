---
title: 'Julie Sass. Call & Response. Ole Vinter Room'
orientation: "vertical"
permalink: "/news/{{ title | slugify }}/"
shortTitle: 'Julie Sass. Call & Response. Ole Vinter Room'
imageUrl: '/assets/images/news/KomViBliverTilNogetAndet.jpg'
date: 2024-23-08
eleventyExcludeFromCollections: false
---


<h2>Julie Sass: <i>Call & Response</i><br/>
Ole Vinter Room</h2>
<p>Fernisering fredag d. 23. august, kl. 16.00&ndash;19.00.<br/>
Åbningstider: Mandag&ndash;fredag kl. 9.00&ndash;17.00 eller efter aftale.<br/>
Ole Vinter Room afholder i forbindelse med ferniseringen på <i>Call & Response</i> afterparty med BBQ fra kl. 19.00 ca.</p>
<p>Det er med stor glæde at Ole Vinter Room kan invitere dig til Julie Sass' soloudstilling <i>Call & Response</i>, som er skabt specielt til Printer’s Proofs mødelokale i Ole Vinters ikoniske værkstedsrækkehus fra 1953.<br/>
Julie Sass har til udstillingen omdannet lokalets knap 10m2 til et åbent laboratorium, hvor den besøgende kan få en tredimensionel oplevelse af at være omgivet af værker i forskellige medier og i variende skala. Installationen er tænkt som en samlet æstetisk oplevelse og alligevel giver den plads til, at man som beskuer kan udforske de individuelle værkers taktile egenskaber, for herigennem at fortabe sig i abstraktionen og en følelse af at værket vedvarende forandrer udtryk og betydning.</p>
<p><i>Call & Response</i>, som er en totalinstallation i rumstørrelse, bringer beskueren helt tæt på Julie Sass' kunstneriske praksis, der tidligere er blevet beskrevet, af kunstkritikeren Peter Michael Hornung, som et rum hvor billeder bygges.</p>
<p>Julie Sass (f. 1971) bor og arbejder i København. Hun er uddannet på Det Kongelige Danske Kunstakademi, hvorfra hun også har en kandidatgrad i Teori og Formidling. Derudover har hun en MFA fra New York University. Julie Sass er repræsenteret af Galleri Maria Friis.</p>
<p>Værkinfo: <i>Sewn IMAGE, 2024</i><br/>
Akryl, pigmenter, bånd og broderitråd, på ostelærred. ca 25 x 22.5 cm</p>