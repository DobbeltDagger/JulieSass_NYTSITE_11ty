---
title: 'Kobbertryk med chine collé og sugarlift 2016'
permalink: "/work/{{ title | slugify }}2/"
shortTitle: 'Kobbertryk med'
thumbUrl: '/assets/images/works/thumbs/KobbertrykMed.jpg'
imgUrl: "kobbertryk_chine-colle_og_sugarlift_2016_2.jpg"
galleryFolder: "KobberTrykMed"
gallery:
date: 2020-12-07
eleventyExcludeFromCollections: false
---


<div class="Txt">
  <h2>Kobbertryk med chine collé og sugarlift 2016</h2>
  <p>PRESS PRINT!</p>
  <p>06. apr 26. maj 2019</p>
  <p>Med et kærligt hint til Overgadens historik som gammelt trykkeri præsenterer PRESS PRINT! en håndfuld aktører fra den gren af den danske kunstscene, som beskæftiger sig med grafik og print-mediet. Igennem de fem projekter sættes fokus på krydsfeltet mellem nye digitale teknologier og traditionelle grafiske håndværk.</p>
  <p>Vi lever i en tid, hvor de mange nye digitale muligheder for kunstnerisk produktion og publikation interessant har ansporet en ny kunstnerisk generation til at eksperimentere med ”langsomme” og traditionelle grafiske og trykte medier – dybtryk, kobbertryk, træsnit og serigrafi – for at kombinere dem med de nye digitale teknologier på overraskende måder. Denne udvikling er omdrejningspunktet for udstillingen PRESS PRINT!, der samtidig sender en kærlig tanke til Overgadens historik som gammelt trykkeri, hvor alt fra Carlsberg-etiketterne til Københavns kommunistiske presse blev produceret, og hvor sporene fra denne virksomhed stadig er meget tydelige i Overgaden arkitektur.</p>
  <p>Til udstillingen har Overgaden inviteret fem aktører, som alle har det til fælles, at de i deres praksis beskæftiger sig med, hvordan grafikken og de digitale medier blander sig i disse år: Louise Sidenius/Officin, Lars Grenaae med elever fra Det Kgl. Danske Kunstakademis Grafiske Skole, Zven Balslev, Printers Proof og Danske Grafikere. De forenes desuden af, at de alle i høj grad også fungerer som ”hubs” og igangsættere for samarbejder på kryds og tværs mellem trykkere, kunstnere og eksterne samarbejdspartnere.</p>
  <p>Der vil være et større eventprogram knyttet til udstillingen i form af bl.a workshops, koncerter og talks.</p>
  <p>Fernisering 5. april fra kl. 17-20.</p>
</div>